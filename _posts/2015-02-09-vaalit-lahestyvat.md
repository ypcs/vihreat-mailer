---
layout: default
title: Vaalit lähestyvät - Vihreä kirje 1/2015
---

![Lasse Miettinen](../../../images/newsletter/lasse.jpg)
*Puoluesihteeri Lasse Miettinen*

# Nyt jos koskaan
Vihreät julkistivat lauantaina eduskuntavaalikampanjamme kattoviestin, kärkiteemat ja visuaalisen ilmeen.

Kampanjan ydinviesti kuuluu lyhyesti: nyt jos koskaan.

Se alleviivaa tätä hetkeä ja sen tärkeyttä - tässä ja nyt, tänä kevättalvena tehtäviä valintoja. Todella monen asian osalta on hetki, jolloin pitää sanoa: nyt jos koskaan. Sama kattoviesti koskettaa jokaista kampanjamme neljästä kärkiteemasta, jotka ovat ympäristö, köyhyys, koulutus ja työ.

[Lue koko Lassen kirjoitus...](http://xx)


![Puheenjohtaja Ville Niinistö, puoluesihteeri Lasse Miettinen, viestintä-suunnittelija Anita Nousiainen sekä helsinkiläiset ehdokkaamme Ozan Yanar ja Emma Kari uunituoreen kampanja-julisteen kanssa.](../../../images/newsletter/koulujuliste_new.jpg)

-------------------------------------------------------------------------

![Kaavio lahjoitusmäärien suuresta noususta syksystä 2014 helmikuuhun 2015](../../../images/newsletter/lahjoitukset.png)

# Lahjoituksilla kohti vaalivoittoa
Te Vihreiden kannattajat olette lahjoittaneet jo huikeat yli 81 000 euroa vihreille ehdokkaillemme. Yksittäisiä lahjoituksia on tullut yli 820 kappaletta ja yleisimmät lahjoitusten suuruudet ovat olleet 50 ja 10 euroa. 

> "Jos tämä kehitys jatkuu, päästään vihdoin siihen, ettei ehdokkaan oma varallisuus ratkaise läpimenomahdollisuuksia. Ihan pienillä lahjoituksilla voi kertoa muillekin, että uskoo ehdokkaaseen, ja samalla voi antaa jopa ratkaisevan tsempin ja rahoituksen ehdokkaalleen", kommentoi järjestöpäällikkö **Ville Tuominen** lahjoitusvirtaa.

[Lahjoita sinäkin](http://xx)


-------------------------------------------------------------------------

![Outi Alanko-Kahiluoto](../../../images/newsletter/outi.jpg)
**Outi Alanko-Kahiluoto, Eduskuntaryhmän puheenjohtaja**

# Paperittomien oikeus terveyteen on ihmisoikeuskysymys
Oikeus terveyteen on ihmisoikeus eikä ketään voi rajata sen ulkopuolelle. Oikeus terveyteen tulee taata myös paperittomille, joiden maassa oleskelu ei ole viranomaisten tiedossa tai sallimaa. 

Vaikka oikeuden kiireelliseen hoitoon pitäisi olla taattu, käytännössä paperittomilta estetään julkisessa terveydenhuollossa välttämättömätkin palvelut. Räikeintä on niiden epääminen jopa lapsilta ja odottavilta äideiltä. 


[Lue Outin blogi kokonaisuudessaan](http://xsd)

-------------------------------------------------------------------------
![Pipo](../../../images/newsletter/pipo.jpg)
**Kampanjatuotteita Vihreästä verkkokaupasta: [kauppa.vihreat.fi](https://kauppa.vihreat.fi)**

# Kevään kampanjatuotteet

Kaupasta löydät esimerkiksi kuvan mainiot villapipot! Valikoima täydentyy helmikuussa muun muassa ilmapalloilla sekä vihreiden logollisilla pahvikupeilla, jotka ovat käteviä katukampanjoinnissa.

[Kauppaan](https://kauppa.vihreat.fi/)

-------------------------------------------------------------------------

![Liikuttavampaa](../../../images/newsletter/liikuttavampaa.jpg)

# Vihreä avaus: 14 askelta kohti liikuttavampaa yhteiskuntaa
Vihreiden liikuntapoliittinen avaus sisältää 14 askelta kohti liikuttavampaa yhteiskuntaa. Perinteisen liikunta- ja urheilupaikkoja sekä järjestöjen toimintaa korostavan liikuntapolitiikan rinnalle tarvitaan ihmisten arkea koskettavaa liikuttamisen politiikkaa, jossa korostuvat kaavoitus ja arkiliikkuminen.

[Tutustu avaukseen](http://sss)

-------------------------------------------------------------------------

# Arvoisa jäsen

Sait viime vuoden joulukuussa sähköpostiisi **jäsenmaksulaskun** kuluvalle vuodelle 2015. Voit maksaa jäsenmaksun edelleen samoilla laskun tiedoilla, mikäli maksu on unohtunut.

Jäsenmaksu on tärkeä tuki puolueelle ja samalla jäsenmaksun maksamalla saat kotiisi jäsenetuna Vihreä Lanka -lehden joka toinen viikko lukuunottamatta kesä- ja joulutaukoja.

Mikäli sinulle herää kysymyksiä, jäsenasioissa sinua palvelee vihreiden internetsivujen osio jäsenpalvelut: [vihreat.fi/jasenpalvelut](http://vihreat.fi/jasenpalvelut)

-------------------------------------------------------------------------

![Johanna Sumuvuori](../../../images/newsletter/johanna.jpg)

# Talvivaaran uudet ympäristövahingot on estettävä
Olemme olleet samaa mieltä asiaan kantaa ottaneiden kuntien, kalastajien, vesialueiden omistajien ja kansalaisten kanssa: ilman ympäristövaikutusten arviointia tehty hanke on hylättävä ja Talvivaaraan on saatava kunnollinen jätevesien puhdistamo.

Kunnollinen jätevesipuhdistamo on oltava siellä joka tapauksessa, mikäli toiminta jatkuu. Purkuputki odottaa juuri lupahakemuksensa ratkeamista - asiaa käsittelee Pohjois-Suomen aluehallintovirasto.

[Lue Johanna Sumuvuoren blogi](http://aa)
